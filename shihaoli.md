#渔父

屈原既放，游于江潭，行吟泽畔，颜色憔悴，形容枯槁。渔父见而问之曰：“子非三闾大夫与？何故至于斯？”屈原曰：“***举世皆浊我独清，众人皆醉我独醒***，是以见放。”  

渔父曰：“圣人不凝滞于物，而能与世推移。世人皆浊，何不淈其泥而扬其波？众人皆醉，何不哺其糟而歠其醨？何故深思高举，自令放为？”  

屈原曰：“吾闻之，**新沐者必弹冠，新浴者必振衣**；安能以身之察察，受物之汶汶者乎？宁赴湘流，葬于江鱼之腹中。安能以皓皓之白，而蒙世俗之尘埃乎？”  

渔父莞尔⑾而笑，鼓枻而去，乃歌曰：“ ***沧浪之水清兮，可以濯吾缨；沧浪之水浊兮，可以濯吾足。*** ”遂去，不复与言。


# 对经
片段，By：linsantu

```
天对地，海对山，游子对乡关。
残诗对浊酒，箪食对素餐。

学舌易，知音难。呓语对空谈。
常桴常怅惘，提笔总阑珊。

--

兵对匪，民对官，蝼蚁对狼獾。
高墙对陋巷，上等对低端。

煤改气，炕成棺，手辣对心酸。
京华孤月冷，河朔北风寒。

--

喧对寂，述对删，掩耳对冲冠。
锦衣对白领，软骨对硬盘。
鹿即马，苦即甘，毒药即仙丹。
领袖新朝梦，君王旧日欢。

--
光对影，虐对孱，语录对神龛。
屈膝对昂首，立定对跪安。
大青果，小红丸，漂流对揭竿。
盛世无饥馁，雷池有涌湍。
```


#  石壕吏  

- By 杜甫 (字：子美)

~~~
夜投石壕村，有吏夜捉人  
老翁逾墙走，老妇出门看
吏呼一何怒，妇啼一何苦
听妇前致词，三男邺城戍
一男附书至，二男新战死
存者且偷生，死者长已矣
家中更无人，唯有乳下孙
有孙母未去，出入无完裙
老妪力虽衰，请从吏夜归
急应河阳役，犹得备晨炊
夜久语声绝，如闻泣幽咽
天明登前途，独与老翁别
~~~

